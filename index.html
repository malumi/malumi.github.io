<h1> Tudengi 193908 veebileht, mis tutvustab heategevusorganisatsiooni "Games Done Quick" </h1>

Mängumaailma kaks tuntuimat heategevusüritust on Awesome Games Done Quick (AGDQ) ning Summer Games Done Quick (SGDQ). AGDQ toimub igal aastal jaanuaris ja tavaliselt kogutakse raha vähiennetus fondi ning SGDQ kevade lõpus või suveperioodil ning sealt kogutud raha saadetakse organisatsiooni Médecins Sans Frontières (Piirideta Arstid). Mõlemad üritused kestavad nädal aega ning nende omapära seisneb selles, et inimesed kogunevad ning läbivad mänge erinevates kategooriates kiiruse peale. Seda nimetatakse speedruniks. Speedruni mõte seisneb selles, et läbida mäng võimalikult kiiresti kasutades selleks kõike, mida mäng sisaldab. Lubatud on bugide kasutamine, aga kõik võimalikud abiprogrammid on keelatud. Mängija peab tegema kõike oma oskuste abiga. Games Done Quick üritustel on püstitatud mitmeid maailmarekordeid. Väga populaarne on ürituse osa, kus mänge läbib bot, kellele on marsruut ette programmeeritud. 2016. aasta Summer Games Done Quick’il läbis osaleja romscout Castlevania; Symphony of the Night kinnisilmi ühe tunni ja kaheksa minutiga. Üritust on võimalik jälgida nii kohapeal ostest pilet või internetis otseülekandena. Otseülekanded on peale inglise keele olemas ka prantsuse, saksa ning vene keeles. Tihtipeale võtavad üritusest osa ning annetavad ka mängude loojad. Vaatajatel on võimalik osaleda hääletamistes annetuste teel. Enim annetusi kogunud hääl võidab. Näiteks otsustatakse sellisel viisil, kas Super Metroidi lõpus päästa loomad või hukata. Hukkamine on ajaliselt säästlik, aga päästmine moraalselt õige. Oma tegevusaja algusest kuni 2019. aastani on Games Done Quick kogunud heategevuseks ligikaudu 22 miljonit dollarit(2).
